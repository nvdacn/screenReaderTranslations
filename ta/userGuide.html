<!DOCTYPE HTML PUBLIC "-//W3C//DTD HTML 4.0 Transitional//EN">
<HTML>
<HEAD>
<META NAME="generator" CONTENT="http://txt2tags.sf.net">
<META HTTP-EQUIV="Content-Type" CONTENT="text/html; charset=UTF-8">
<TITLE>NVDA 2011.2 User Guide</TITLE>
</HEAD><BODY BGCOLOR="white" TEXT="black">
<P ALIGN="center"><CENTER><H1>NVDA 2011.2 User Guide</H1>
<FONT SIZE="4">
</FONT></CENTER>

<A NAME="toc"></A>
<H2>உள்ளடக்க அட்டவணை</H2>
  <UL>

  <LI><A HREF="#toc2">1. அறிமுகம்</A>
    <UL>
    <LI><A HREF="#toc3">1.1. பொது அம்சங்கள்</A>
    <LI><A HREF="#toc4">1.2. அனைத்துலக மயமாக்கம்</A>
    <LI><A HREF="#toc5">1.3. பேச்சொலிப்பான் ஆதரவு</A>
    <LI><A HREF="#toc6">1.4. பிரெயில் ஆதரவு</A>
    <LI><A HREF="#toc7">1.5. உரிமம் மற்றும் காப்புரிமை</A>
    </UL>
  <LI><A HREF="#toc8">2. கணினிக் கட்டமைப்புத்  தேவைகள்</A>
  <LI><A HREF="#toc9">3. என்விடிஏவைப் பெறுவது</A>
  <LI><A HREF="#toc10">4. என்விடிஏவை நிறுவுதல்</A>
    <UL>
    <LI><A HREF="#toc11">4.1. என்விடிஏ நிறுவி</A>
    <LI><A HREF="#toc12">4.2. பெயர்த்தகு என்விடிஏ</A>
      <UL>
      <LI><A HREF="#toc13">4.2.1. USB குச்சியில் பெயர்த்தகு என்விடிஏ</A>
      </UL>
    </UL>
  <LI><A HREF="#toc14">5. என்விடிஏவை துவக்குதல்</A>
    <UL>
    <LI><A HREF="#toc15">5.1. என்விடிஏவைச் செலுத்துதல்</A>
    <LI><A HREF="#toc16">5.2. என்விடிஏ விசைப்பலகை கட்டளைகள் குறித்து</A>
      <UL>
      <LI><A HREF="#toc17">5.2.1. என்விடிஏ மாற்று விசை</A>
      <LI><A HREF="#toc18">5.2.2. விசை உள்ளிடு உதவி</A>
      <LI><A HREF="#toc19">5.2.3. விசைப்பலகை வரைவுகள்</A>
      </UL>
    <LI><A HREF="#toc20">5.3. என்விடிஏ பட்டியல்</A>
    <LI><A HREF="#toc21">5.4. அடிப்படை விசைக் கட்டளைகள்</A>
    <LI><A HREF="#toc22">5.5. கணினிக் கட்டமைப்புத் தகவலை அறிவித்தல்</A>
    </UL>
  <LI><A HREF="#toc23">6. என்விடிஏவுடன் வழிநடத்தல்</A>
    <UL>
    <LI><A HREF="#toc24">6.1. பொருட்கள்</A>
    <LI><A HREF="#toc25">6.2. கணினிக் குவிமையத்தைக் கொண்டு வழிநடத்தல்</A>
    <LI><A HREF="#toc26">6.3. கணினிச் சுட்டியுடன் வழிநடத்தல்</A>
    </UL>
  </UL>

<P></P>
<A NAME="toc2"></A>
<H2>1. அறிமுகம்</H2>
<P>
NonVisual Desktop Access (NVDA), விண்டோஸ் இயங்குதளத்திற்கான இலவச திறமூல திரை வாசிப்பான். பார்வையுள்ளவர்கள் கொடுக்கும் விலைக்கு மேல் எந்த விலையும் கொடுக்காமல், பார்வையற்றவர்களும், பார்வைக் குறைப்பாடுள்ளவர்களும், குரல்/பிரெயில் பின்னூட்டம் மூலம் விண்டோஸுடன்கூடிய கணிப்பொறியை இயக்கலாம். 
சமூகத்தினரின் பங்களிப்புடன் என்விடிஏவை உருவாக்கியிருப்பது NV Access நிறுவனம் [<A HREF="http://www.nvaccess.org">http://www.nvaccess.org</A>].
</P>
<A NAME="toc3"></A>
<H3>1.1. பொது அம்சங்கள்</H3>
<P>
பார்வையற்றவர்களும், பார்வைக் குறைப்பாடுள்ளவர்களும், விண்டோஸ் இயங்குதளத்தை, மூன்றாம் தரப்பு செயலிகளை அணுகவும், அவைகளுடன் அளவளாவவும் என்விடிஏ பயன்படுகிறது.
</P>
<P>
தலையாய சிறப்புக் கூறுகள்:
</P>
<UL>
<LI>இணைய உலாவிகள், மின்னஞ்சல் வாங்கிகள், இணைய அரட்டை நிரல்கள்,   அலுவலக தொகுதிகள் (எம்.எஸ். ஆபீஸ், ஓபன் ஆபீஸ்) போன்ற பிரபல செயலிகளுக்கு ஆதரவு
<LI>34 மொழிகளுக்கும் மேலாக ஆதரவளிக்கும் உள்ளடக்க பேச்சொலிப்பானைக் கொண்டது 
<LI>எழுத்துருப் பெயர், எழுத்துரு அளவு, எழுத்துப் பிழை போன்ற ஆவண வடிவமைப்புகளை அறிவிக்கும்
<LI>சொடுக்கியின் கீழிருக்கும் வாசகத்தைத் தானாக அரிவிக்கும், சொடுக்கியின் நிலையை ஒலி மூலம் அறியும் விருப்பத் தேர்வு வசதி
<LI>பல புத்தாக்க பிரெயில் காட்சியமைப்புகளுக்கு ஆதரவு
<LI>என்விடிஏவை நிறுவத் தேவையில்லை; USB போர்ட் போன்ற கையில் எடுத்துச் செல்லக்கூடிய  ஊடகத்திலிருந்தும் இயக்கலாம்
<LI>எளிதாக பயன்படுத்தக்கூடிய பேச்சு நிறுவி
<LI>பல மொழிகளில் மொழியாக்கம் செய்யப்பட்டுள்ளது
<LI>32, 64 பிட் உட்பட நவின விண்டோஸ் இயங்குதளங்களுக்கு ஆதரவு
<LI>சாளரப் புகுபதிவு, பிற பாதுகாப்பான திரைகளில் செயற்படும் திறன்
<LI>Microsoft Active Accessibility, Java Access Bridge, IAccessible2, UI Automation போன்ற பொது அணுகு இடைமுகப்பிற்கு ஆதரவு
<LI>விண்டோஸ் கட்டளைத் தூண்டி (command prompt), முணைய செயலிகளுக்கு ஆதரவு
</UL>

<A NAME="toc4"></A>
<H3>1.2. அனைத்துலக மயமாக்கம்</H3>
<P>
 மக்கள் உலகின் எப்பகுதியிலிருந்தாலும், எந்த மொழியை பேசினாலும்,  எல்லோரும் தொழில்நுட்பத்தைப் பயன்படுத்தச்  சமவாய்ப்பு இருக்க வேண்டும் என்பது முக்கியம். 
ஆங்கிலம் தவிர, பிற 34 மொழிகளுக்கும் மேலாக என்விடிஏ மொழியாக்கம் செய்யப்பட்டுள்ளது.  ஆஃப்ரிகான்ஸ், அல்பேனிய, அரேபிய, பிரேசில் போர்ச்சுகீய, பல்கேரிய, க்ரோயேஷிய, செக், டச், டேனிஷ், பின்னிஷ், பிரெஞ்சு, களிசிய, ஜார்ஜிய, ஜெர்மானிய, ஹீப்ரு, தமிழ், ஹிந்தி, பஞ்சாபி, கன்னடம், தெலுங்கு, மலையாளம், ஹங்கேரிய, ஐஸ்லாண்டிய, இத்தாலிய, ஜப்பானிய, போலிஷ், போர்ச்சுகீய, ரோமானிய, ருஷ்ய, செர்பிய, ஸ்லோவாக்கிய, ஸ்பானிய, ஸ்வீடிஷ், தாய், பாரம்பரிய சீனம், தாய்வானிய மாண்டரின், துருக்கிய, உக்ரேனிய, வியட்னாமிய மொழிகளே அவைகளாகும்.
</P>
<A NAME="toc5"></A>
<H3>1.3. பேச்சொலிப்பான் ஆதரவு</H3>
<P>
தகவல் பின்னூட்டங்கள், இடைமுகப்பு ஆகியவை பல மொழிகளில் இருப்பதோடு, பேச்சொலிப்பானில் ஒரு மொழிக்கான ஆதரவு இருக்கும்பட்சத்தில், ஆவண உள்ளடக்கங்கள் எந்த மொழியில் இருந்தாலும் படிக்கலாம். 
</P>
<P>
என்விடிஏவுடன் ஈஸ்பீக் எனப்படும் பன்மொழி திறமூல இலவச பேச்சொலிப்பான் கட்டப்பட்டு வெளிவருகிறது. இப்பேச்சொலிப்பானைப் பற்றி அறிய, இந்த இணையப் பக்கத்திற்கு செல்லவும்: [<A HREF="http://www.espeak.sourceforge.net/">http://www.espeak.sourceforge.net/</A>].
</P>
<P>
என்விடிஏ ஆதரவளிக்கும் பிற பேச்சொலிப்பான்கள் பற்றி அறிய, இவ்வழிகாட்டியிலுள்ள "என்விடிஏ ஆதரவளிக்கும் பேச்சொலிப்பான்கள்" என்கிறத் தலைப்பைப் பார்க்கவும். 
</P>
<A NAME="toc6"></A>
<H3>1.4. பிரெயில் ஆதரவு</H3>
<P>
பயனர்கள் புத்தாக்க பிரெயில் காட்சியமைப்பு வைத்திருக்கும்பட்சத்தில், என்விடிஏ, தகவல் வெளியீட்டைப் பிரெயிலில் கொடுக்கும். 
இதுகுறித்து மேலும் அறிய, இவ்வழிகாட்டியிலுள்ள "பிரெயில் காட்சியமைப்புகள் ஆதரவு" என்கிறத் தலைப்பைப் பார்க்கவும்.
</P>
<P>
என்விடிஏ பல மொழிகளிலுள்ள குறுக்கப்படாத/குறுக்கப்பட்ட பிரெயிலுக்கு ஆதரவளிக்கிறது. சில மொழிகளின் கணிப்பொறிப் பிரெயிலுக்கும் ஆதரவளிக்கிறது. 
</P>
<A NAME="toc7"></A>
<H3>1.5. உரிமம் மற்றும் காப்புரிமை</H3>
<P>
காப்புரிமை (C) {ஆண்டுகள்} என்விடிஏ பங்களிப்பாளர்கள்
இது எல்லோருக்குமான பொது (இரண்டாம் பதிப்பு) உரிமத்தின் கீழ் வருகிறது. 
இம்மென்பொருளை தாங்கள் மாற்றவோ பிறருடன் பகிர்ந்துக் கொள்ளவோ தடையில்லை. அப்படிச் செய்யும்பொழுது, இம்மென்பொருளின் உரிமத்தையும், திறமூலத்தையும் கேட்பவர்களுக்குக் கொடுக்க வேண்டும். இந்த விதி, இம்மென்பொருளின் மூலத்திற்கும், மாற்றப்பட்ட வடிவத்திற்கும், இம்மென்பொருளிலிருந்து பெறப்பட்ட பிற பணிகளுக்கும் பொருந்தும். 
கூடுதல் தகவல்களுக்கு, உதவி பட்டியலிலுள்ள உரிம விவரங்களைக் காணவும்.
உரிமத்தைப் படிப்பதற்கான இணைய முகவரி: [<A HREF="http://www.gnu.org/licenses/old-licenses/gpl-2.0.html">http://www.gnu.org/licenses/old-licenses/gpl-2.0.html</A>\]
</P>
<A NAME="toc8"></A>
<H2>2. கணினிக் கட்டமைப்புத்  தேவைகள்</H2>
<UL>
<LI>இயங்குதளங்கள்: எல்லா 32 மற்றும் 64 பிட் விண்டோஸ் எக்ஸ்பி, விண்டோஸ் விஸ்டா, விண்டோஸ் 7 (வழங்கி இயங்குதளங்கள் உட்பட)
<LI>நினைவகம்: 256 எம்பி ராம் அல்லது அதற்கும் மேல்
<LI>செய்முறை வேகம்: 1.0 GHz அல்லது அதற்கும் மேல்
<LI>சேமிப்பகம்: சுமார் 50 எம்பி
</UL>

<A NAME="toc9"></A>
<H2>3. என்விடிஏவைப் பெறுவது</H2>
<P>
இதுவரை தங்களிடம் என்விடிஏ இல்லையென்றால், இதன் பிரதியொன்றை, இந்த இணையத்தலத்திலிருந்து பெற்றுக்கொள்ளலாம்: [<A HREF="http://www.nvda-project.org/">http://www.nvda-project.org/</A>]
</P>
<P>
இந்த இணையப்பக்கத்தில் உள்ள "தரவிறக்கம்" உட்பிரிவிற்குச் சென்று, சமீபத்திய என்விடிஏவைத் தரவிறக்கம் செய்துக் கொள்ளலாம். 
</P>
<P>
தற்பொழுது என்விடிஏ இரண்டு வகைகளில் கிடைக்கிறது:
ஒன்று, பேச்சின் உதவியுடன் என்விடிஏவை கணினியில் நிறுவும் 'என்விடிஏ நிறுவி(NVDA Installer).
மற்றொன்று, கணினியில் நிறுவாமல், USB போன்ற கையில் எடுத்துச் செல்லக்கூடிய  ஊடகங்களிளிருந்து செயற்படுத்தும் 'பெயர்த்தகு என்விடிஏ' (NVDA Portable).
</P>
<P>
புகுபதிவுச் சாளரம், பயனர் கணக்கு கட்டுப்பாடு (UAC) திரைகளில் என்விடிஏவைப் பயன்படுத்த 'நிறுவி' வகையை மட்டுமே பயன்படுத்த முடியும். 
இத்திரைகளில், பெயர்த்தகு என்விடிஏ  பயன்படாது. 
</P>
<A NAME="toc10"></A>
<H2>4. என்விடிஏவை நிறுவுதல்</H2>
<A NAME="toc11"></A>
<H3>4.1. என்விடிஏ நிறுவி</H3>
<P>
என்விடிஏ நிறுவி தங்களிடம் ஏற்கனவே இருந்தால், அக்கோப்பின் மீது உள்ளிடு விசையை அழுத்தவும். 
</P>
<P>
நிறுவி ஏற்றப்படும்பொழுது, என்விடிஏ நிறுவு இசையை கேட்பீர்கள். 
ஏற்றம் முடிந்தவுடன், என்விடிஏ பிரதி இயக்கப்பட்டு, திரையில் தோன்றும் நிறுவுதலுக்கான வழிகாட்டுதல்களை தொடரலாம்.
என்விடிஏ நிறுவப்படும்பொழுது, ஏற்கனவே ஒரு என்விடிஏ இயங்கிக் கொண்டிருந்தால், அதை மூடிவிட்டு தற்போதைய என்விடிஏ நிறுவப்படும். 
இது, கோப்புகளில் மாற்றங்கள் ஏற்பட்டிருந்தால், அதைப் புதுப்பிக்க என்விடிஏவிற்கு  தேவையாகும். 
நிறுவும்பொழுது, ஏற்கனவே ஒரு என்விடிஏ நிறுவப்பட்டிருந்தால், அதை நிறுவுநீக்கம் செய்துவிட்டு, தற்போதைய என்விடிஏ நிறுவப்படும்.
</P>
<P>
என்விடிஏ வெற்றிகரமாக நிறுவப்பட்டவுடன், நிறுவுதல் முடிந்ததாக அறிவிக்கப்படும்.
தாங்கள் செய்தது மறுநிறுவுதலாக இருந்தால், கணினியை மறுஇயக்கம் செய்ய என்விடிஏ கேட்டுக் கொள்ளும்.
மறுஇயக்கம் செய்யத் தவறினால், எதிர்பாராத விளைவுகளை சந்திக்க நேரலாம்.
மறுஇயக்கம் செய்யக் கேட்டுக் கொள்ளப்படவில்லையென்றால், "ஃபினிஷ்" பொத்தானை அழுத்தியவுடன், தற்பொழுது நிறுவப்பட்டுள்ள என்விடிஏ இயங்கத் தொடங்கும்.
</P>
<A NAME="toc12"></A>
<H3>4.2. பெயர்த்தகு என்விடிஏ</H3>
<P>
தங்களிடம் பெயர்த்தகு என்விடிஏ இருந்தால், நீங்கள் செய்ய வேண்டியதெல்லாம் என்விடிஏ கோப்பின் மீது உள்ளிடு விசையை அழுத்துவதுதான். பிறகு திரையில் தோன்றும் வழிகாட்டுதல்களை பின்பற்றவும்.
வெளியெடுக்கப்பட்ட கோப்புகளை எங்கே வைக்க வேண்டுமென்று என்விடிஏ தங்களை கேட்கும். 
</P>
<A NAME="toc13"></A>
<H4>4.2.1. USB குச்சியில் பெயர்த்தகு என்விடிஏ</H4>
<P>
 தாங்கள் என்விடிஏவை பல கணினிகளில் பயன்படுத்துவதாக இருந்தால், USB Thumb Drive போன்று கையில் எடுத்துச் செல்லக்கூடிய ஊடகங்களில் பெயர்த்தகு என்விடிஏவை சேமித்து வைத்துக் கொள்ளலாம். 
</P>
<P>
 கோப்புகளை எங்கே வைக்க வேண்டுமென்று பெயர்த்தகு என்விடிஏ கேட்கும்பொழுது, தங்களின் தம்ப் டிரைவின் டிரைவ் எழுத்தினையும், அந்த டிரைவிற்குள் இருக்கும் ஏதேனுமொரு கோப்புறையில் வைக்க வேண்டுமென்றால், அதன் பெயரையும் தட்டச்சுச் செய்யவும்.
</P>
<P>
 உதாரணத்திற்கு, தங்களின் தம்ப் டிரைவ் e:\ என்றால், e:\NVDA\ என்று தட்டச்சுச் செய்யவும். என்விடிஏ தங்களின் தம்ப் டிரைவில் "என்விடிஏ" என்கிற கோப்புறையில் என்விடிஏ கோப்புகளை வைக்கும்.
</P>
<P>
இனி, தம்ப் டிரைவை தாங்கள் எங்கு வேண்டுமானாலும் எடுத்துச் சென்று, அதனுல் இருக்கும் என்விடிஏவைப் எந்தக் கணினியிலும் பயன்படுத்தலாம். ஆனால், தம்ப் டிரைவை கணினியில் செருகியவுடன், என்விடிஏ தானாக இயங்காது. தாங்கள்தான் அதை விண்டோஸ் எக்ஸ்ப்ளோரர் அல்லது ரன் உரையாடல் மூலம் இயக்கவேண்டும்.
</P>
<P>
தம்ப் டிரைவில் இருக்கும் என்விடிஏவை தானாக இயக்க என்ன செய்ய வேண்டுமென்று அறிய, கீழ்க்கண்ட இணையப் பக்கத்தைப் பார்க்கவும்:
<A HREF="http://www.nvda-project.org/wiki/RunningAutomaticallyFromAUSBDrive">http://www.nvda-project.org/wiki/RunningAutomaticallyFromAUSBDrive</A>
</P>
<A NAME="toc14"></A>
<H2>5. என்விடிஏவை துவக்குதல்</H2>
<A NAME="toc15"></A>
<H3>5.1. என்விடிஏவைச் செலுத்துதல்</H3>
<P>
என்விடிஏ ஏற்கனவே நிறுவப்பட்டிருந்தால், அதைச் செலுத்துவது மிக எளிதாகும். கண்ட்ரோல்+ஷிஃப்ட்+n கூட்டு விசையை அழுத்தியோ அல்லது துவக்குப் பட்டியலிலுள்ள என்விடிஏவைத் தேர்ந்தெடுத்தோ செலுத்தலாம். 
கூடுதலாக, ரன் உரையாடலில் 'nvda' என்றுத் தட்டச்சுச் செய்து உள்ளிடு விசையை அழுத்தினாலும், என்விடிஏ செலுத்தப்படும்.
</P>
<P>
பெயர்த்தகு என்விடிஏவை செலுத்த, என்விடிஏ வைக்கப்பட்டுள்ள இடத்திற்கு சென்று, nvda.exe கோப்பின் மீது உள்ளிடு விசையை அழுத்தவும்.
</P>
<P>
என்விடிஏ துவக்கப்படும்பொழுது, ஏறுமுகமான சிற்றொலிகளை முதலில் கேட்பீர்கள். 
</P>
<P>
தங்களின் கணினி அல்லது பெயர்த்தகு என்விடிஏ வைக்கப்பட்டுள்ள ஊடகத்தின் வேகம் குறைவாக  இருந்தால், என்விடிஏ துவங்க தாமதமாகும். 
என்விடிஏ துவங்க மிகவும் தாமதமானால், "என்விடிஏ ஆயத்தமாகிறது, தயவுசெய்து காத்திருக்கவும்..." என்று அறிவிக்கப்படும். 
</P>
<P>
என்விடிஏ பேசாதிருந்தாலோ, விண்டோஸ் பிழை ஒலி எழுந்தாலோ, இறங்குமுகமான சிற்றொலிகள் எழுப்பப்பட்டாலோ, என்விடிஏவில் பிழை என்று அர்த்தம். இப்பிழைக் குறித்து என்விடிஏ உருவாக்குபவர்களிடம் தாங்கள் தெரிவிக்க வேண்டும். இதை எவ்வாறுச் செய்வதென்று என்விடிஏ இணையதளத்தை பார்க்கவும்.
</P>
<P>
என்விடிஏ முதன்முதலாக துவங்கும்பொழுது, வரவேற்பு உரையாடல் பெட்டி தோன்றும். இப்பெட்டியில், என்விடிஏ மாற்று விசைக் குறித்தும், என்விடிஏ பட்டியல் குறித்தும் சில அடிப்படைத் தகவல்கள் கொடுக்கப்பட்டிருக்கும். 
(இத்தலைப்புகள் குறித்து தொடர்ந்து வரும் உட்பிரிவுகளைக் காணவும்.)
மேலும், இந்த வரவேற்பு உரையாடல் பெட்டியில் இரண்டு தேர்வுப் பெட்டிகள் இருக்கும்.
முதற் பெட்டி, முகப்பெழுத்துப் பூட்டு விசையை என்விடிஏ மாற்று விசையாகப் பயன்படுத்த வேண்டுமா என்பதற்காகவும், இரண்டாவது பெட்டி, இந்த வரவேற்பு பெட்டி ஒவ்வொரு முறையும் என்விடிஏ துவங்கும்பொழுது காட்டப்பட வேண்டுமா எந்பதற்காகவும் கொடுக்கப்பட்டுள்ளது.
</P>
<A NAME="toc16"></A>
<H3>5.2. என்விடிஏ விசைப்பலகை கட்டளைகள் குறித்து</H3>
<A NAME="toc17"></A>
<H4>5.2.1. என்விடிஏ மாற்று விசை</H4>
<P>
என்விடிஏவிற்கான விசைப்பலகை கட்டளைகள், எப்பொழுதும் ஒன்று அல்லது ஒன்றிற்கும் மேற்பட்ட விசைகளுடன் என்விடிஏ மாற்று விசையையும் அழுத்துவதாக அமைந்திருக்கும்.
ஆனால், இதற்கு விதிவிலக்காக, எண் திட்டில் அமைந்துள்ள வாசக மறுபரிசீலனைக் கட்டளைகள் அமைந்துள்ளன.
</P>
<P>
முதன்மைச் செருகு விசை, எண் திட்டு செருகு விசை, முகப்பெழுத்துப் பூட்டு விசை, ஆகிய மூன்று விசைகளை என்விடிஏ மாற்று விசையாக பயன்படுத்த என்விடிஏவை அமைவடிவமாக்கலாம்.
</P>
<P>
முதன்மைச் செருகு விசையும், எண் திட்டு செருகு விசையும், இயல்பான என்விடிஏ மாற்று விசைகளாக அமைந்துள்ளன.
</P>
<P>
ஒரு என்விடிஏ மாற்று விசையை, கணினியின் இயல்பான விசையாகப் பயன்படுத்த வேண்டுமென்றால், அவ்விசையை தொடர்ந்து இருமுறை அழுத்த வேண்டும். உதாரணத்திற்கு, முகப்பெழுத்துப் பூட்டு விசை என்விடிஏ மாற்று விசையாக அமைந்திருக்கும்பொழுது, தாங்கள் முகப்பெழுத்துப் பூட்டு விசையை இயக்க வேண்டுமென்றால், அவ்விசையை தொடர்ந்து இருமுறை அழுத்த வேண்டும்.
</P>
<A NAME="toc18"></A>
<H4>5.2.2. விசை உள்ளிடு உதவி</H4>
<P>
என்விடிஏ விசைக் கட்டளைகள் குறித்து இவ்வழிகாட்டியில் தொடர்ந்து வரும் தலைப்புகளில் விளக்கமாக கொடுக்கப்பட்டுள்ளன. இருந்தாலும், என்விடிஏ விசைக் கட்டளைகளின் பயன்பாடு குறித்து அறிய, விசை உள்ளிடு உதவியைப் பெறலாம்.
</P>
<P>
விசை உள்ளிடு உதவியை இயக்க, என்விடிஏ+1 கூட்டு விசையை அழுத்தவும்.
விசை உள்ளிடு உதவியை நிறுத்த, மீண்டும் என்விடிஏ+1 கூட்டு விசையை அழுத்தவும்.
விசை உள்ளிடு நிலையில், ஒரு கூட்டு விசைக்கு என்விடிஏவின் கட்டளைகள் கட்டப்பட்டிருந்தால், அக்கூட்டு விசைகளை அழுத்தும்பொழுது, அவ்விசைக் கட்டளை என்னவென்று அறிவிக்கும். விசை உள்ளிடு நிலையில், விசைகள் அழுத்தப்படும்பொழுது, அவ்விசைகளுக்கான கட்டளைகள் செயற்படுத்தப்படுவதில்லை. ஆகவே, தாங்கள் தயக்கமின்றி எல்லா கூட்டு விசைகளையும் அழுத்தி, அவ்விசைகளுக்கு எந்த என்விடிஏ விசைக் கட்டளைகள் கட்டப்பட்டுள்ளது என்று அறியலாம்.
</P>
<A NAME="toc19"></A>
<H4>5.2.3. விசைப்பலகை வரைவுகள்</H4>
<P>
என்விடிஏ தற்பொழுது இரு ஜோடி விசைக் கட்டளைகளை கொண்டுள்ளது.
 மேசைக்கணினி, மடிக்கணினி, ஆகிய இரு ஜோடி விசைக் கட்டளைகளாகும்.
</P>
<P>
 என்விடிஏ, மேசைக்கணினி வரைவை இயல்பான வரைவாகக் கொண்டுள்ளது. இருந்தாலும், மடிக்கணினி வரைவிற்கு மாறும் வசதியுமுள்ளது. விசைப்பலகை வரைவைத் தேர்ந்தெடுக்க, என்விடிஏ பட்டியலிலுள்ள விருப்பங்கள் உட்பட்டியலில் இருக்கும் விசைப்பலகை அமைப்புகள் உரையாடல் பெட்டிக்குச் செல்லவும்.
</P>
<P>
மேசைக்கணினி வரைவில், எண் திட்டு விசைகளை என்விடிஏ மிகுதியாகப் பயன்படுத்துகிறது. 
 பெரும்பாலான மடிக்கணினிகளில் எண் திட்டு இருப்பதில்லை. ஆகவே, மடிக்கணினி வரைவில் முகப்பெழுத்துப் பூட்டு, என்விடிஏ மாற்று விசையாகப் பயன்படுத்தப்படுகிறது. இவ்விசையுடன், தேவைப்படுமானால், கண்ட்ரோல், ஷிஃப்ட், போன்ற பிற விசைகளையும் அழுத்திப் பிடித்துக் கொண்டு, விசைப்பலகையின் வலப்பக்க விசைகளை (j k l 8 9 0 போன்றவை) அழுத்த வேண்டும். 
</P>
<A NAME="toc20"></A>
<H3>5.3. என்விடிஏ பட்டியல்</H3>
<P>
 விருப்பங்கள் உட்பட்டியலில் உள்ள பல என்விடிஏ அமைப்புகள் உரையாடல்களை இயக்கவும், உதவி பெறவும், அமைவடிவத்தைச் சேமிக்கவும், சேமிக்கப்பட்ட அமைவடிவத்திற்கு திரும்பிச் செல்லவும், என்விடிஏவை விட்டு வெளியேறவும், என்விடிஏ பட்டியல் உதவுகிறது. 
</P>
<P>
கணினி இயங்கிக் கொண்டிருக்கும்பொழுது என்விடிஏ பட்டியலை எந்த நேரமும் இயக்க, என்விடிஏ+n விசையை அழுத்தவும். 
</P>
<P>
என்விடிஏ பட்டியலை இயக்க மாற்று வழியாக System Tray-வையும் பயன்படுத்தலாம். மேசைத்தளம் குவிமையத்தில் இருக்கும்பொழுது, தத்தல் விசையை அழுத்தி System Tray-வைச் சென்றடையவும். பிறகு, இடது அல்லது வலது அம்பு விசைகளை அழுத்தி, என்விடிஏ குறிஉருவத்திற்கு சென்று, அதன் மீது செயலிகள் விசையை அழுத்தினால், என்விடிஏ பட்டியல் தோன்றும். 
என்விடிஏ பட்டியல் தோன்றியவுடன், அம்பு விசைகளை அழுத்தி பட்டியல் உருப்படிகளுக்கிடையே நகரவும். ஒரு உருப்படியை இயக்க, அதன் மீது உள்ளிடு விசையை அழுத்தவும். 
</P>
<A NAME="toc21"></A>
<H3>5.4. அடிப்படை விசைக் கட்டளைகள்</H3>
<TABLE BORDER="1" CELLPADDING="4">
<TR>
<TH>பெயர்</TH>
<TH>விசை</TH>
<TH>விளக்கம்</TH>
</TR>
<TR>
<TD>பேச்சை நிறுத்து</TD>
<TD>கண்ட்ரோல்</TD>
<TD>உடனடியாக பேச்சை நிறுத்திக் கொள்ளும்</TD>
</TR>
<TR>
<TD>பேச்சைத் தற்காலிகமாக நிறுத்து</TD>
<TD>ஷிஃப்ட்</TD>
<TD>மாற்றழுத்தி விசையை அழுத்தினால், உடனடியாக பேச்சைத் தற்காலிகமாக நிறுத்திக் கொள்ளும். மீண்டும் மாற்றழுத்தி விசையை அழுத்தினால், நிறுத்திய இடத்திலிருந்து பேச்சைத் தொடரும் (இதற்கு பேச்சொலிப்பானின் ஆதரவு தேவை)</TD>
</TR>
<TR>
<TD>என்விடிஏ பட்டியல்</TD>
<TD>என்விடிஏ+n</TD>
<TD>பல அமைப்புகள் உரையாடல்களை இயக்கவும், உதவி பெறவும், என்விடிஏவை விட்டு வெளியேறவும், என்விடிஏ பட்டியலைத் தோற்றுவிக்கும்</TD>
</TR>
<TR>
<TD>பேச்சு நிலையை மாற்று</TD>
<TD>என்விடிஏ+s</TD>
<TD>பேசு, சிற்றொலிகளை எழுப்பு, நிறுத்து, ஆகிய மூன்று நிலைகளுக்கு ஊடாகச் சுழற்றும்</TD>
</TR>
<TR>
<TD>விசை உள்ளிடு நிலை</TD>
<TD>என்விடிஏ+1</TD>
<TD>இந்நிலையில் விசைகளுடன் கட்டப்பட்டுள்ள என்விடிஏ விசைக் கட்டளைகளை விளக்கும்</TD>
</TR>
<TR>
<TD>என்விடிஏவை விட்டு வெளியேறு</TD>
<TD>என்விடிஏ+q</TD>
<TD>என்விடிஏவை விட்டு வெளியேறும்</TD>
</TR>
<TR>
<TD>விசையை நேரடியாக அனுப்பு</TD>
<TD>என்விடிஏ+f2</TD>
<TD>இவ்விசைக்குப் பிறகு அழுத்தப்படும் விசை, அது என்விடிஏ கட்டளை விசையாக இருந்தாலும், அதை என்விடிஏ கையாளாமல், கணினிக்கு நேரடியாக அனுப்பி வைக்கும்</TD>
</TR>
<TR>
<TD>செயலி தூங்கு நிலை இயக்கு அல்லது நிறுத்து</TD>
<TD>என்விடிஏ+ஷிஃப்ட்+s</TD>
<TD>ஒரு செயலிக்கான பேச்சையும், பிரெயில் காட்சியமைப்பையும் நிறுத்தும். இவ்விசையை மீண்டும் அழுத்தினால், பேச்சையும், பிரெயில் காட்சியமைப்பையும் மீண்டும் இயக்கும். செயலிகளுக்கென்று தனிப்பட்ட பேச்சு வசதி இருக்கும் நிலையில் இது பயன்படும்</TD>
</TR>
</TABLE>

<A NAME="toc22"></A>
<H3>5.5. கணினிக் கட்டமைப்புத் தகவலை அறிவித்தல்</H3>
<TABLE BORDER="1" CELLPADDING="4">
<TR>
<TH>பெயர்</TH>
<TH>விசை</TH>
<TH>விளக்கம்</TH>
</TR>
<TR>
<TD>தேதி?நேரம் அறிவிப்பு</TD>
<TD>என்விடிஏ+f12</TD>
<TD>ஒருமுறை அழுத்தினால், தற்போதைய நேரத்தை அறிவிக்கும்; இருமுறை அழுத்தினால், இன்றையத் தேதியை அறிவிக்கும்</TD>
</TR>
<TR>
<TD>மின்கல நிலைமை அறிவிப்பு</TD>
<TD>என்விடிஏ+ஷிஃப்ட்+b</TD>
<TD>மாறுதிசை மின்னோட்டம் அல்லது மின்கலம் செயலிலுள்ளதா என்று அறிவிக்கும். மின்கலமாக இருந்தால், அதன் தற்போதைய சேமிப்பு அளவை அறிவிக்கும்</TD>
</TR>
<TR>
<TD>பிடிப்புப்பலகை வாசக அறிவிப்பு</TD>
<TD>என்விடிஏ+c</TD>
<TD>பிடிப்புப்பலகையில் வாசகம் ஏதுமிருந்தால், அதை அறிவிக்கும்</TD>
</TR>
</TABLE>

<A NAME="toc23"></A>
<H2>6. என்விடிஏவுடன் வழிநடத்தல்</H2>
<P>
கணினியை ஆராயவும், அதனூடாக வழிநடக்கவும், என்விடிஏ பயன்படுகிறது. இதை சாதாரண நிலையிலும், மறுபரிசீலனைச் சுட்டியின் மூலமாகவும் செய்யலாம். 
</P>
<A NAME="toc24"></A>
<H3>6.1. பொருட்கள்</H3>
<P>
ஒவ்வொரு செயலியும், இயங்குதளமும் தன்னுள்ளாகப் பொருட்களைக் கொண்டுள்ளது. 
வாசகம், தேர்வுப் பெட்டி, தொகு களம், பொத்தான், வரிசைப் பட்டியல் போன்ற ஒவ்வொரு உருப்படியும் ஒரு பொருளாகும். 
</P>
<A NAME="toc25"></A>
<H3>6.2. கணினிக் குவிமையத்தைக் கொண்டு வழிநடத்தல்</H3>
<P>
குவிமையம் என்று பொதுவாகக் குறிக்கப்படும் கணினிக் குவிமையம், விசைப்பலகையில் தட்டச்சுச் செய்யப்படும் விசைகளை உள்வாங்கும் பொருள் அல்லது பொருட்களாகும். 
உதாரணத்திற்கு, தாங்கள் ஒரு தொகு களத்தில் தட்டச்சுச் செய்கிறீர்கள் என்று வைத்துக் கொண்டால், அந்தத் தொகு களம் குவிமையத்தில் உள்ளது என்று அர்த்தம். 
</P>
<P>
தத்தல் அல்லது மாற்றழுத்தி+தத்தல் விசையை அழுத்தி, குவிமையத்தை பொருட்களின் ஊடாக நகர்த்தல், ஆல்ட் விசையை அழுத்தி, பட்டியல் பட்டையை அடைந்து, அம்பு விசைகளைக் கொண்டு அதனுளிருக்கும் உருப்படிகளுக்கு நகர்தல், ஆல்ட்+தத்தல் விசையை அழுத்தி, செயற்பட்டுக் கொண்டிருக்கும் செயலிகளுக்கு மாறுதல் போன்ற முறைகளே, பொதுவாக சாளரத்தில் இருக்கும் பொருட்களுக்கிடையே நகரும் முறையாகும். 
இப்படிச் செய்யும்பொழுது, குவிமையத்தில் இருக்கும் பொருளின் பெயர்,  விளக்கம், வகை, நிலை,  குறுக்கு விசை போன்ற தகவல்களை என்விடிஏ அறிவிக்கும். 
</P>
<P>
கணினிக் குவிமையத்தில் இருக்கும்பொழுது, பொருட்களினூடாக நகர சில விசைக் கட்டளைகள் உதவுகின்றன. 
</P>
<TABLE BORDER="1" CELLPADDING="4">
<TR>
<TH>பெயர்</TH>
<TH>விசை</TH>
<TH>விளக்கம்</TH>
</TR>
<TR>
<TD>தற்போதைய குவிமையத்தை அறிவி</TD>
<TD>என்விடிஏ+டாப்</TD>
<TD>குவிமையத்தில் இருக்கும் பொருளையோ, கட்டுப்பாட்டையோ அறிவிக்கும். இருமுறை அழுத்தினால், அறிவிப்பை ஒற்றை எழுத்துகளாகப் படிக்கும்</TD>
</TR>
<TR>
<TD>தலைப்பை அறிவி</TD>
<TD>என்விடிஏ+t</TD>
<TD>முன்னணியில் இருக்கும் சாளரத்தின் தலைப்பைப் படிக்கும். இருமுறை அழுத்தினால், தலைப்பை ஒற்றை எழுத்துகளாகப் படிக்கும். மும்முறை அழுத்தினால், தலைப்பைப் பிடிப்புப்பலகைக்கு நகலெடுக்கும்</TD>
</TR>
<TR>
<TD>இயக்கத்திலிருக்கும் சாளரத்தை அறிவி</TD>
<TD>என்விடிஏ+b</TD>
<TD>இயக்கத்திலிருக்கும் சாளரத்தின் வாசகங்களையும், கட்டுப்பாட்டுப் பொருட்களையும் அறிவிக்கும்</TD>
</TR>
</TABLE>

<P>
|நிலைமைப்பட்டையை அறிவி | என்விடிஏ+முடிவு | நிலைமைப்பட்டை இருந்தால், அதைப் படிக்கும். வழிகாட்டிப் பொருளையும் அவ்விடத்திற்கு நகர்த்தும் | 
</P>
<A NAME="toc26"></A>
<H3>6.3. கணினிச் சுட்டியுடன் வழிநடத்தல்</H3>

<!-- html code generated by txt2tags 2.5 (http://txt2tags.sf.net) -->
<!-- cmdline: txt2tags -q userGuide.t2t -->
</BODY></HTML>
