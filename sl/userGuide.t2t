NVDA NVDA_VERSION Uporabniški Vodič


%!includeconf: ../userGuide.t2tconf
%kc:title: NVDA NVDA_VERSION Hitra Referenca za Ukaze

= Kazalo Vsebine =[toc]
%%toc

+ Uvod +
Non Visual Desktop Access (NVDA) je prost in odprtokoden bralnik zaslona za operacijski sistem Microsoft Windows.
Z opremljanjem povratnih informacij z govorno sintezo in brajico omogoča slepim in slabovidnim, da imajo dostop do računalnika, kjer teče operacijski sistem MS Windows, za isto ceno kot videče osebe.
NVDA razvija [NV Access http://www.nvaccess.org/] s sodelovanjem skupnosti.

++ Splošne Značilnosti ++
NVDA omogoča slepim in osebam s preostankom vida dostop in interakcijo z operacijskim sistemom Windows in veliko programi tretjih izdelovalcev.

Glavni poudarki so:
- Podpora za pogosto uporabljene programe vključno z internetnimi brskalniki, programi za e-pošto, programi za neposredno klepetanje in pisarniškimi zbirkami
- Vgrajena govorna sinteza, ki podpira več kot 43 jezikov
- Poročanje o postavitvi besedila, kjer je to mogoče; na primer velikost in ime pisave, slogovne in črkovne nepravilnosti
- Samodejno obvestilo o besedilu pod miško in zvočna indikacija o položaju miške, če to želite
- Podpora za veliko brajevih vrstic vključno s podporo vnosa računalniške brajice za vrstice, ki vsebujejo brajevo tipkovnico
- Možno uporabljati preko USB ključka ali drugega prenosljivega medija brez namestitve v računalnik
- Govorna podpora ob namestitvi v sistem
- Prevedeno v 42 jezikov
- Podpora za aktualne Windows operacijske sisteme tako 32-bitne kot 64-bitne
- Možno poganjati na Windows prijavnem zaslonu in drugih "varnih" namizjih
- Podpora za več vmesnikov za prilagoditev na primer Microsoft Active Accessibility, Java Access Bridge, IAccessible2 in UI Automation (le-ta je podprt v Windows 7 in novejših)
- Podpora Windows Ukaznemu pozivu in programom v konzoli
- 

++ Internacionalizacija ++
Pomembno je, da imajo ljudje, ne glede kateri jezik govorijo, enak dostop do tehnologije.
Poleg Angleščine je NVDA prevedena v 42 jezikov vključno z: Afrikanščino, Albanščino, Amhariščino, Arabščino, Aragonščino (Španija), Bolgarščino, Brazilsko Portugalščino, Češčino, Danščino, Finščino, Francoščino, Galicijščino, Grščino, Gruzijščino, Hebrejščino, Hindujščino, Hrvaščino, Islandščino, Italijanščino, Japonščino, Korejščino, Madžarščino,Nepalščino, Nemščino, Nizozemščino, Norveščino, Poljščino, Portugalščino, Romunščino, Ruščino, Slovaščino, Slovenščino, Srbščino, Španščino, Švedščino, Tamilščino, Tajščino, Tradicionalno in Poenostavljeno Kitajščino, Turščino, Ukrajinščino in Vietnamščino.

++ Podpora Govorni sintezi ++
Ločeno od podajanja sporočil in vmesnika v naštetih jezikih NVDA omogoča uporabnici/ku, da bere vsebino v kateremkoli jeziku tako dolgo, dokler ima na računalniku nameščeno govorno sintezo za izbran jezik.

NVDA prihaja skupaj z [eSpeakom http://espeak.sourceforge.net/], prosto in odprtokodno, večjezično govorno sintezo.

Informacije o drugih govornih sintezah, ki jih podpira NVDA, lahko najdete v razdelku [Podprte Govorne Sinteze #SupportedSpeechSynths] tega vodiča.

++ Podpora Brajici ++
Za tiste, ki posedujejo brajevo vrstico, NVDA lahko prikazuje sporočila in druge aktivnosti tudi na njih.
Prosimo, oglejte si [Podprte Brajeve Vrstice #SupportedBrailleDisplays] razdelek za več informacij o podprtih brajevih vrsticah.

NVDA podpira precej brajevih kodnih tabel vključno z računalniškimi, kratkopisnimi in normalnimi za veliko jezikov.

++ Licenca in Avtorske Pravice ++
Avtorske pravice NVDA_COPYRIGHT_YEARS nad NVDA pripadajo NVDA sodelujočim.

NVDA je zaščitena z GNU Splošno Javno Licenco (druga različica).
Ta program lahko spreminjate ali delite na okoli, na kakršenkoli način želite,vse dokler ga spremlja omenjena licenca in dajete izvorno kodo na voljo vsakomur, ki to želi.
To se nanaša tako na pristno izdajo, kot spremenjene kopije tega programa in tudi na derivate.
Več podrobnosti je na voljo [na strani z besedilom licence. http://www.gnu.org/licenses/old-licenses/gpl-2.0.html]

+ Sistemske Zahteve +
- Operacijski Sistemi: vse 32-bitne in 64-bitne različice sistema Windows XP, Viste, 7 in 8 (vključno s Strežniškimi različicami)
- Pomnilnik: 256 MB RAMa ali več
- Procesorska hitrost: 1,0  GHz ali hitrejši
- Približno 50 MB prostora na disku
-

+ Kako Dobiti in Postaviti NVDA +
Če še nimate svoje kopije NVDA, jo lahko snamete iz: [www.nvda-project.org NVDA_URL].

Pojdite na razdelek download in tam boste našli povezavo za prenos najnovejše različice NVDA.

Ko boste preneseno datoteko prvič zagnali, se bo namestila začasna kopija NVDA.
Potem vas bomo vprašali, če želite NVDA namestiti na vaš računalnik, izdelati prenosljivo kopijo na vaš USB ključ ali želite zgolj uporabljati to začasno kopijo.

Če želite NVDA vedno uporabljati na izbranem računalniku, potem boste želeli izbrati Namesti NVDA na ta računalnik.
Namestitev NVDA na računalnik vam omogoča med drugim interakcijo na prijavnem zaslonu in na varnih zaslonih ter samodejni zagon po prijavi, kar ni možno, če imate prenosljivo ali začasno kopijo. Poleg tega omogoča tudi ustvarjanje programskega sklopa v meniju Start in bližnjice na namizju.
Nameščena kopija NVDA omogoča, da si sami iz nje kadarkoli izdelate prenosljivo kopijo. 

Če želite s seboj vzeti NVDA na USB ključku ali drugem zapisljivem mediju, potem morate izbrati ustvari prenosljivo kopijo.
Prenosljiva kopija omogoča samonamestitev kasneje na izbrani računalnik.
Kakorkoli, če želite NVDA preslikati na medij, ki je samo za branje (CD ali drug), potem na medij zapišite samo paket, ki ste ga dolpotegnili.
Poganjanje z medija, ki je samo za branje, trenutno ni podprto.

Možno je uporabiti tudi začasno kopijo (na primer za demonstracijske prikaze), čeprav je pot zagona NVDA v tem načinu precej dolga.

++ Omejitve Začasne in Prenosljive Kopije ++
Ločeno od tega, da se NVDA ne more samodejno zagnati med in ali po prijavi, imata prenosljiva in začasna kopija še naslednje omejitve:
- Nezmožnost biti v interakciji s programi, ki tečejo s skrbniškimi pravicami, dokler seveda tudi NVDA sama ne teče z istimi pravicami (ni priporočljivo).
- Nezmožnost branja zaslonov Nadzora Uporabniškega računa (NURR), ko se poskuša zagnati program s skrbniškimi pravicami.
- Windows 8: nezmožnost podpirati vnos preko zaslona na dotik.
- Windows 8: nezmožnost oskrbeti značilnosti, kot so recimo Brskalniško delovanje in izgovor natipkanih znakov v Windows Store apps.
-

++ Namestitev NVDA ++
Če nameščate NVDA neposredno s paketa, ki ste ga prenesli na sistem, potem pritisnite gumb Namesti NVDA.
Če ste že zaprli to pogovorno okno ali pa želite namestiti NVDA iz prenosljive kopije, potem izberite Namesti NVDA element, ki ga najdete pod Orodji v meniju NVDA.

Pogovorno okno namestitve, ki se prikaže, potrdi, ali želite namestiti NVDA in pove tudi ali bo ta namestitev posodobila prejšnjo namestitev.
S pritiskom na gumb Nadaljuj, boste sprožili nameščanje NVDA.
V tem pogovornem oknu je še nekaj možnosti, ki jih ta priročnik razloži v nadaljevanju.
Ko je namestitev končana, se prikaže sporočilo o tem, da je namestitev končana.
Pritisk na gumb V redu na tej točki bo ponovno zagnal na novo nameščeno kopijo NVDA.

+++ Zagon ob Prijavi v Windows +++
Ta možnost omogoča, da se lahko NVDA samodejno zažene medtem, ko ste na prijavnem zaslonu, še preden morate vnesti geslo za prijavo v sistem.
To vključuje tudi NUR nadzor in druge "varne" zaslone.

+++ Ustvari Bližnjico na Namizju (ctrl+alt+n) +++
Ta možnost omogoča izbiro, če želite, da mora NVDA ustvariti bližnjico na namizju za zagon NVDA.
Ta bližnjica, če jo boste ustvarili, bo ustvarila tudi kombinacijo bližnjičnih tipk za zagon control+alt+n. S to kombinacijo tipk boste potem lahko NVDA zagnali, kadarkoli boste želeli.

+++ Preslikaj Prenosljivo Konfiguracijo na Trenuten Uporabniški Račun +++
Ta možnost vam omogoča izbiro ali mora ali pa ne NVDA preslikati trenutno uporabniško konfiguracijo v uporabi v konfiguracijo trenutno prijavljenega uporabnika za nameščeno kopijo NVDA.
To ne bo preslikalo konfiguracije k ostalim uporabnikom tega sistema in niti ne bo preslikalo konfiguracije, ki se uporablja na prijavnem zaslonu in drugih varnih zaslonih.
Ta možnost je na voljo samo ob namestitvi  s prenosljive kopije in ni na voljo ob namestitvi s pomočjo namestitvenega paketa, ki ste ga dolpotegnili.

++ Ustvarjanje Prenosljive Kopije ++
Če ustvarjate prenosljivo kopijo neposredno iz prenesenega paketa, preprosto pritisnite gumb Ustvari Prenosljivo Kopijo.
Če ste že zaprli to pogovorno okno ali pa delate z že nameščeno kopijo NVDA, izberite Ustvari Prenosljivo kopijo menijski ukaz, ki ga najdete v meniju Orodja NVDA menija.

Pogovorno okno, ki se prikaže, vam omogoča, da izberete, kje naj se prenosljiva kopija ustvari.
To je lahko  imenik na vašem trdem disku, mesto USB Ključku ali na drugem prenosljivem mediju.
Tukaj je tudi možnost izbire ali bi  NVDA morala, ali pa ne preslikati konfiguracijo trenutno prijavljenega uporabnika za uporabo v novo ustvarjeni prenosljivi kopiji.
Ta možnost je na voljo samo v nameščeni kopiji. Ta ni na voljo v prenesenem paketu.
Pritisk gumba Nadaljuj bo začel proces ustvarjanja prenosljive kopije.
Ko je ustvarjanje končano, se bo prikazalo sporočilo, ki bo povedalo, da je bilo ustvarjanje uspešno.
Pritisnite V redu, da zaprete to pogovorno okno.

+ Kako začeti z NVDA +

++ Zagon NVDA ++
Če ste namestili NVDA z namestitvenega paketa, potem je zagon NVDA preprost. Zaženete ga lahko s pritiskom kombinacije tipk control+alt+n ali pa z izbiro NVDA menija v Start meniju, kjer razprete seznam vseh nameščenih programov.
Kot dodatno možnost lahko uporabite pogovorno okno Zaženi, kjer vnesete NVDA in pritisnete Enter.

Za zagon prenosljive kopije pojdite v imenik, kjer ste ustvarili prenosljivo kopijo NVDA in pritisnite Enter nad NVDA.exe ali to ikono dvakrat kliknite.

Ko se bo NVDA zagnala, boste slišali višajoč skupek tonov,  (ki povedo, da se NVDA nalaga).
Odvisno od tega, kako hiter je vaš računalnik, ali teče NVDA preko USB ključka ali drugega počasnejšega medija, lahko mine nekaj trenutkov, da se NVDA zažene.
Če to traja izjemno dolgo, potem bi morala NVDA sporočiti: "Nalaganje NVDA. Prosimo, počakajte..."

Če ne slišite nič od tega, ali slišite Windows Zvok  "Napaka", ali nižajočo kombinacijo tonov, potem to pomeni, da je v NVDA napaka. To pomeni, da boste morda morali sporočiti "hrošča" razvijalcem.
Prosimo, preglejte NVDA spletno mesto, da izveste, kako to narediti.

Ko se NVDA zažene prvič, vas bo pozdravilo pogovorno okno, ki vas bo oskrbelo z nekaj osnovnimi informacijami o NVDA prikrojevalni tipki in o NVDA meniju.
(Prosimo, glejte nadaljne razdelke o teh temah.)
Pogovorno okno vsebuje tudi dva izbirnika
Prvi sprašuje, če naj NVDA obravnava Capslock kot NVDA prikrojevalno tipko in druga sprašuje, če naj se to pogovorno okno pokaže vedno, ko se NVDA zažene.

++ O NVDA tipkovničnih ukazih ++

+++ O NVDA Prikrojevalni Tipki +++
Večina NVDA-posebnih tipkovničnih ukazov običajno sestoji iz pritiska posebne tipke imenovane prikrojevalna tipka NVDA v kombinaciji z eno ali več ostalimi tipkami.
Izjema pri tem so ukazi za pregledovanje besedila. Ti uporabljajo samo tipke na številskem delu tipkovnice.

NVDA se lahko nastavi tako, da se uporablja Glavni Insert, številski Insert, lahko pa tudi Capslock kot prikrojevalna NVDA tipka.

Privzeto velja, da sta tako številski kot Glavni Insert prikrojevalni NVDA tipki.

Če želite, da se ena od prikrojevalnih NVDA tipk obnaša kot je prvotno predvideno (npr. želite vključiti tipko Capslock, ko je Capslock nastavljena kot prikrojevalna tipka NVDA), potem izbrano tipko pritisnite dvakrat v hitrem zaporedju.

+++ Postavitve Tipkovnice +++
Trenutno NVDA prihaja z dvema paketoma tipkovničnih ukazov.
Obstaja postavitev za običajne tipkovnice (s številskim delom) in postavitev za prenosnike.
Privzeto je NVDA nastavljena tako, da uporablja običajno postavitev tipk. Vedno pa lahko zamenjate postavitev tipk v Nastavitvah Tipkovnice, ki jih najdete pod Nastavitvami v NVDA meniju.

Običajna postavitev 



++ NVDA Kretnje Dotika ++




+++ Raziskovanje Zaslona +++




+++ Kretnje Dotika +++

































++ Delovanje Pomoči za Vnose







++ NVDA Meni ++







++ NVDA Osnovni ukazi ++